# -*- mode: mandoku-view; -*-
#+TITLE: 竹隱畸士集
#+DATE: 2015-08-24 23:55:39.570264
#+PROPERTY: ID KR4d0129
#+PROPERTY: BASEEDITION WYG    
#+PROPERTY: JUAN 卷四
<pb:KR4d0129_WYG_004-1a>¶
欽定四庫全書¶
　竹隱畸士集巻四　　　　宋　趙鼎臣　撰¶
　　五言律詩¶
　　　寒日前二日直宿省中¶
古屋寒無禁幽眠夢不成鼠留窺硯迹風度響牕聲人¶
語天將曉春隂日未明起來搔短髮端自有餘清¶
　　　雨中直宿¶
白日文書滿清秋寓直頻雨愁官路滑風喜夜凉新頭¶
<pb:KR4d0129_WYG_004-1b>¶
裏千莖雪胷中萬斛塵不知窮列宿若箇是吾身¶
　　　伏日還府題王村舖¶
火候猶騎伏金行已立秋凉雖來緩緩熱好罷休休嵗¶
月隨鞭箠塵埃老置郵年年禾黍熟吾道得無憂¶
　　　六月十二日被檄詣邊道中即事¶
驅馬日尚早解鞍天向晨風雖排酷吏雨復滯行人保¶
障連營逺陂塘發興新荷花嬌欲語愁絶故傷神¶
　　　晉陽道中¶
<pb:KR4d0129_WYG_004-2a>¶
路入羊腸裏師行鼠穴中(李牧云地險狹譬/如兩䑕鬬於宂中)山田如越¶
俗板屋類秦風形勢無加損汙隆有異同百年開夀域¶
興國太平功(太平興國四/年王師平晉)¶
　　　嵐谷道中¶
汗漫穿巖谷悠悠不計程林鳩呼婦宿驛馬帶駒行葉¶
落知霜早禾登喜嵗成潺湲溪水急未暇濯吾纓¶
　　　過武强渡¶
千里跨羸馬一舟浮大河他郷故舊少長路徃來多心¶
<pb:KR4d0129_WYG_004-2b>¶
欲求田耳身如作吏何荒凉三徑晚歸計日蹉跎¶
　　　過銅雀臺弔魏武¶
慷慨勤王始艱難創業初英辭傳樂府妙畧布新書逐¶
鹿功雖在蔵舟計已踈一朝空繐帳愛子竟何如¶
　　　八月十一日山中早發薄寒凝氷馬上重裘尚¶
　　　未能以禦寒也時將中秋感舊而作¶
蕭索嵐州路天寒已著人可憐挾纊日不待飲氷辰凉¶
夜更籌永清秋月色新去無河朔飲絺綌故相親¶
<pb:KR4d0129_WYG_004-3a>¶
　　　任邱道中值雪贈權邑宰曹弋取道曹河間同¶
　　　僚也¶
宿霧寒猶重濃隂曉未分山川連野暗雞犬隔村聞浩¶
蕩天將雪朦朧酒半醺向來臨易水長嘯欲移文¶
爼豆嗟何有櫜鞬病未能府中嘲短簿門下飬聾丞問¶
路朝馳傳逢人夕飲氷全家今飽滿此禄懼難勝¶
　　　騎立山禱雨詩二首¶
絶壁臨無地飛泉落半天潭中看止水澗下響驚川江¶
<pb:KR4d0129_WYG_004-3b>¶
漢威南及嵩邙勢北連尋山應最易騎立衆峯前¶
乞雨甘重繭瞻天劇戴盆無才修政事有靦傍祠門馬¶
足盤山肋泉聲漱石根雲霓如響答蘋藻願星奔¶
　　　謝諸公惠喜雨之什¶
薄宦慙亡補髙秋恨不歸况逢仍嵗旱猶着故時衣禱¶
雨精誠竭憂民寢食非自惟存畎畝何以辱珠璣¶
　　　喜雨¶
蹔舉催科手來吟喜雨詩不徒人物惠且免吏民嗤三¶
<pb:KR4d0129_WYG_004-4a>¶
日霖隨應千箱樂在兹為言農事好卒嵗保嘻嘻¶
　　　四月二十七日雨後詣府學道過辟雍不暇謁¶
　　　權朝美歸以詩寄之¶
三日霖雨足四郊牟麥稠日長渾似夏風冷却疑秋璧¶
水勞心曲車輪阻道周桃花如爛熳他日定來游¶
　　　和欽止桐廬中道見寄二首¶
邂逅來隨牒因循未拂衣江鄉知舊少京國信音稀老¶
廢書千巻愁寛帶十圍故人鴻鵠舉燕雀自卑飛¶
<pb:KR4d0129_WYG_004-4b>¶
昔忝同僚分深慚國士知髮衰將得白衣素已成緇富¶
貴君餘事功名彼一時臘梅如可寄為折最南枝¶
　　　次韻翟經國見寄¶
故國幾喬木長歧數短亭日趨天闕絳坐失鬢絲青舊¶
著歸田賦新傳釀酒經卜隣知有日爛醉不須醒¶
　　　喜聞方時敏來¶
浙江為客久汳岸艤舟新未暇趨東閣先來覔故人碁¶
應縁老退詩不為家貧土物惟襄錦堪為照乗珍¶
<pb:KR4d0129_WYG_004-5a>¶
　　　寄山隂隱者¶
聞道山隂老春來樂有餘饑餐一盤飯閑讀兩行書竹¶
裏親沽酒江邉自買魚何曾入城市人事轉生踈¶
　　　翟經國築室於鄉里人誇傳以為盛其西吾葦¶
　　　溪也以詩戱之¶
故人髙隱處近在郭門西數仞簷楹敞滿城門户低便¶
當容駟馬何止卜幽棲更請開三徑時來過葦溪¶
　　　十二月二十一日雪取道置酒於清白堂林正¶
<pb:KR4d0129_WYG_004-5b>¶
　　　仲有詩次韻¶
花飛何事急紈細不勝裁睡起明書幌粧成濕鏡臺多¶
情調玉燭作意恥金罍授簡何容易相如欲到來¶
　　　泛舟席上次韻祖武聞笛¶
虎檻留春色龍吟入酒杯響從天外去妙向曲中來但¶
可金罇滿何勞暮皷催獨憐覊旅客愁絶正徘徊¶
　　　嘲詠詩¶
堯俗雖勤儉并兒可嘆嗟井牽長頸盎山駕破轅車八¶
<pb:KR4d0129_WYG_004-6a>¶
月霜如霰三春雹似瓜頭蓬非願女膏沐欠油麻¶
　　　披風¶
脩竹不受暑暗驚疑故人暫來聊解愠徑去不驚塵汗¶
濕衣裳雨書翻几案鱗快哉那獨敢贈爾耦耕民¶
　　　晝眠¶
枕瓷歌婭姹屏紙漲漣漪左角蝸休鬬南柯蟻正為靜¶
喧閑處失憂喜夢中移吐握真賢相相邀不計時¶
　　　波流一首¶
<pb:KR4d0129_WYG_004-6b>¶
波流非自性緑竹蓋其姿坐得濯纓理還思垂釣時幾¶
人能樂水此處可無詩寄語塵埃客勤來一洒之¶
　　　買花詩¶
老覺歡娛少愁驚嵗月頻能消幾日醉又過一年春陌¶
上枝枝好釵頭種種新買歸持博笑貢自可憐人¶
　　　竹¶
雨洗修篁浄風揺翠影森蒼官投分久丹穴寄懷深窈¶
窕蕙蘭質輕狂桃李心(按此首末二/句原本脫去)¶
<pb:KR4d0129_WYG_004-7a>¶
　　　無題¶
韻勝應難畫肌香不受熏拂眉煙度柳梳鬢月侵雲歌¶
罷猶依扇閑來懶繫裙最憐能賦客渾似卓文君¶
　　　故大司成葛亞卿輓詩(次/仲)¶
行義知名早雲霄得路遲喜聞儒者用忽歎哲人萎故¶
事留青鏁平生有素絲馬鳴猶躑躅似記入朝時¶
璧水除官日漳濵卧疾年賀書猶未報弔客已相先夢¶
幻真空矣衣冠尚儼然平生詩滿篋當自有人傳¶
<pb:KR4d0129_WYG_004-7b>¶
　　　輓李待制浦五首¶
鄉黨推耆舊朝廷重老成閨門無政事孝悌有平生萬¶
巻常充宇千金不滿籯種成蘭玉後華髮看昇平¶
晚持安世橐早掛隱居冠子貴年方壯家嚴色更難古¶
今成俯仰歌哭異悲歡淚滴新阡上風吹不肯乾¶
就養今西府趨庭國柄臣上思耆艾久詔問起居頻贈¶
典河圖貴佳城馬鬛新丹青雖可畫那復見斯人¶
人物推河内英靈禀太行先生雖隱晦嗣子遂騰驤堯¶
<pb:KR4d0129_WYG_004-8a>¶
舜親延接䕫龍日贊襄于門髙未了不惜更軒昻¶
徃昔陪尊爼從容接話言骨雖如鶴瘦語尚作春温一¶
夢人琴失流年日月奔空餘華屋處愁絶向誰論¶
　　　輓傅奉議三首¶
行義推鄉里才華動搢紳六經常自醉一室故安貧未¶
覺蒲輪晩俄悲薤露新他年儒學傳莫謂史無人¶
徃日調商鼎當年築漢壇從容作霖雨談笑斬樓蘭每¶
恐風流盡空餘琬琰刋承家今已矣清淚一汍瀾¶
<pb:KR4d0129_WYG_004-8b>¶
為儒嗟不逹射策竟知名爵命加黄壤詩書到後生髙¶
年鳩杖貴故國錦衣榮他日蘭亭㑹何由見老成¶
　　　輓故致政大夫詩(齊賢十八/嵗登科)¶
乍捧毛生檄初登賈傅年低囘成鶴髮勉强用蒲鞭遺¶
愛西州說清風古國傳欲知隂徳處廷尉有青氊(趙兩/任大)¶
(理丞其子/嶙復繼之)¶
系忝宗盟重交推父黨尊凄凉思徃日邂逅識朱轓華¶
屋耆年逝衡門稚子存大岯山下路愁句向誰論(元祐/之嵗)¶
<pb:KR4d0129_WYG_004-9a>¶
(公守通利軍時先人奉使河朔徃來/黎陽中余以子職侍行蓋嘗識公云)¶
　　　彭樂道輓詩三首¶
絳帳名雖早青衫位不登對囚常涕泣奏當極哀矜養¶
氣勞存想看書廢寢興短檠留案上不復夜桃燈¶
法吏真雞割儒衣歎陸沉官曹曾接武談麈獨傾心笑¶
我趨時懶知渠味道深㣲言今已矣慷慨獨沾襟¶
身老羞干禄家貧喜著書妙雖窮比興麤亦到蟲魚潘¶
令官何拙虞卿意不踈傳詩今有子應不廢菑畬(樂道/故為)¶
<pb:KR4d0129_WYG_004-9b>¶
(郡學官晚得天府獄曹掾非其志也其於書無所不讀/尤䆳於詩旦起訊囚暮夜必解詩一篇究其指歸性淡)¶
(泊少嗜好獨喜道家吐納存想之術自謂得其要妙頗/常欲授余而未果故於哀輓之章三致其詞以悲之余)¶
(於樂道蓋無/所愧詞者也)¶
　　　劉孝叔輓詩¶
登科方欲冠謝病未當傳歡喜榮親日康强任子年入¶
川將老矣返魯遂終焉他日南城路囘車一愴然¶
　　　唐康功輓詩二首(靖榖/之子)¶
命也人難料天乎子可憐愁看一片玉埋向九重泉已¶
<pb:KR4d0129_WYG_004-10a>¶
覺荆枝悴空餘綵服鮮老親今八十行路亦悽然¶
意氣聞他日聲名蓋此邦膽令姦吏破心使壯夫降頓¶
失歆龍一仍存賈虎雙風流嗟已矣洒淚向秋江¶
　　　故太原郡太夫人李氏輓歌詩二首¶
德配平原盛(中奉王公嘗守平/原民至今思之)家傳相國親桂抽三筍¶
茂玉種兩株成(夫人二子尚書宣贊暨長孫侍郎咸賜/科第而尚書與侍郎同時登侍從供養)¶
(膝/下)化劒中秋冷蔵舟半夜驚凱風從此去忍聽自南聲¶
大郡開湯沐髙堂問凊温腰金仍及壻(夫人愛壻賈侍/郎紹祖亦前此)¶
<pb:KR4d0129_WYG_004-10b>¶
(登侍/從)持槖更連孫養極千鍾富身兼五福尊從今雋京¶
兆誰為賞平反¶
　　　故安定郡太夫人郭氏輓詩二首¶
象服承恩日金牋告第初御前頒詔㫖天上寫除書(初/拜)¶
(郡夫人上以金花/五色牋御筆書詔)流水三春逝黄梁一夢虚七絃雖自¶
足亡已復何如¶
卜塟開新兆從姑返舊塋二卿衘恤意八座悼亡情蘋¶
藻全抛却松楸已種成魚軒相逐去非復是平生¶
