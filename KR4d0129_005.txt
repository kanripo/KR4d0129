# -*- mode: mandoku-view; -*-
#+TITLE: 竹隱畸士集
#+DATE: 2015-08-24 23:55:39.590187
#+PROPERTY: ID KR4d0129
#+PROPERTY: BASEEDITION WYG    
#+PROPERTY: JUAN 卷五
<pb:KR4d0129_WYG_005-1a>¶
欽定四庫全書¶
　竹隠畸士集巻五　　　　宋　趙鼎臣　撰¶
　　七言律詩¶
　　　夜直宿有懐¶
坐愛王孫不嗣音東家芳草怨何深柳芽得雨皆青茁¶
花葉隨風故陸沉未可便成春去恨猶堪自强老來心¶
直須淡墨題名了一醉相期到上林¶
　　　二月八日以耤田職事雪中至郊外歸過美之¶
<pb:KR4d0129_WYG_005-1b>¶
　　　題于屋壁¶
簿領勞人不少休暫因王事得抽頭不辭出郭辛勤去¶
聊作尋春爛漫遊酒興欲狂無客喚雪花方急被風收¶
鑾輿不日臨千畝鬰鬰天田瑞氣浮¶
　　　社日過美之兄¶
鳴鳩喚婦喜新晴舊燕尋巢乍入城雷送雨聲逄甲子¶
(正月甲子/既雷乃雨)寒留春色到清明賞心未向桃蹊發飽意先¶
從麥隴生覓句盡於南畝得麄官真自少風情¶
<pb:KR4d0129_WYG_005-2a>¶
　　　寒食前一日率趙伯山李漢老楊時可秦夷行¶
　　　劉仲忱游西池泛舟置酒分韻賦詩以每日江¶
　　　頭盡醉歸爲韻余得江字因即賦所見¶
老欲争春未肯降强陪諸彦倒空缸上林春景宜寒食¶
水殿樓臺勝曲江花裏人家酤酒斗葦間釣艇買魚雙¶
眼穿不見春風面翠袖依㣲半隠窗¶
　　　寒食道中病目¶
今年已作暗寒食此日正如盲老翁病眼昏昏迷白黒¶
<pb:KR4d0129_WYG_005-2b>¶
幻花隠隠出青紅人歌人哭千家裏春雨春晴一夢中¶
㑹放目光牛背上轉頭何事不成空¶
　　　暮春東陽道中寄鄉里弟兄¶
天末題詩望故鄉碧雲煙樹兩茫茫青山九折屢囬首¶
杜宇一聲還斷腸别後已成千萬恨書來不寄兩三行¶
江南春盡頻相憶爲有楊梅欲共嘗¶
　　　仲秋席上呈張幾仲¶
父老歡呼夾道周將軍喜色在眉頭臨邊已見三開府¶
<pb:KR4d0129_WYG_005-3a>¶
翫月何妨七倚樓盛事珠璣交履舄豐年酒肉到耡耰¶
請公徑作通宵飲今夜何湏秉燭遊¶
　　　九日張師席上次韻志康¶
重陽何處可衘盃瀛海新成百尺臺白雁迎霜前日到¶
黄花冒雨一時開籬邊歲歲民同樂塞外年年上倚才¶
况有登髙能賦客孫郎聲價擅天台¶
　　　次韻張衡父冬夕書事¶
横笛休吹且當撾幽人夢短不禁茶風琴不鼓自成曲¶
<pb:KR4d0129_WYG_005-3b>¶
雪蘂無香猶是花瑚璉少時輕子貢鷦鷯此日慕張華¶
勞生正是南飛雁秋去春來詎有涯¶
　　　二十二日泛舟曹娥江至蔡家山以晩潮將至¶
　　　趨陸至白宋堰遂復登舟¶
區區州縣信徒勞今日天涯倍寂寥流水有溪皆赴海¶
泛舟無處不乗潮登臨初識山川險來往空悲歲月消¶
但可此身長得飽不妨斗米折吾腰¶
　　　九月一日舟次雍邱次翟静叔韻¶
<pb:KR4d0129_WYG_005-4a>¶
砌下蛩聲日夜催秋之爲氣信悲哉西風不送愁歸去¶
白髪能將老到來涸轍乆知吾有命壯圖今見子方開¶
相寛更辱新詩句川上難忘逝者哀(余方哭/子故云)¶
　　　次岢嵐軍寄保德倅同年王粹公¶
一舍相望馬不前秋風搔首故依然江湖流落三千里¶
筆硯追隨二十年歎我塵埃凋髪齒知君卜築近林泉¶
生涯粗足能歸否老大何妨不着鞭¶
　　　是日晩次晉祠日已暮矣有客呼門甚急問之¶
<pb:KR4d0129_WYG_005-4b>¶
　　　則陽曲尉髙履伯祥也不鄙謂余置酒叙别感¶
　　　其志意以詩贈之髙嘗客河間河間帥南陽公¶
　　　以一飯禮焉高每語余未始不感激也故見于¶
　　　卒章¶
匹馬青衫忽叩門山前燈火已黄昏蒼顔白髪身雖老¶
白酒黄鷄意尚存醉裏未嘗呵李廣逺來獨肯送陳蕃¶
要敦薄俗惟君可感激猶懐一飯恩¶
　　　塞下¶
<pb:KR4d0129_WYG_005-5a>¶
相逢奔走兩河壖來往空驚月再圓王事敢辭同契闊¶
客遊還喜共周旋暮行野岸泥三尺夜宿人家屋一椽¶
歸看彭郎應大笑東軒何事不留連¶
　　　任邱道中值雪贈權邑宰曹弋取道曹河間同¶
　　　僚也¶
驊騮終日在道路鸚鵡一生遭網羅諸公但欲選才耳¶
明府其如多事何釡中烹魚莫倉卒車下叩角徒悲歌¶
寄書請問皇華使今日誰堪政事科¶
<pb:KR4d0129_WYG_005-5b>¶
塞南塞北平如掌冬後冬前暖似春鷄唱曉聲頻送客¶
雪藏歸路苦留人論交自覺于詩薄投分誰知與酒親¶
恐被應劉來覓句故看子建乞諸鄰¶
　　　上恭祀圜丘天宇晴霽既慶成數日乃得小雪¶
　　　御製喜雪詩示羣臣代人次韻擬和¶
都人夾道袂成隂䕶駕争看萬羽林放仗端門歸内早¶
飛花梁苑慰民深雨暘時若皆天意夙夜惟寅本帝心¶
赤子但聞歌擊壤未知何以報君臨¶
<pb:KR4d0129_WYG_005-6a>¶
　　　代擬和御製喜雪詩(丙申/正月)¶
朝罷正元改歲華都城飛雪夜如沙似知天上焦勞意¶
來作人間散漫花和氣與春生畎畝恩波隨地徹荒遐¶
君王只爲豐年喜二月何妨見草芽¶
　　　喜雪上王尹(正月二日尹被召至闕下是日/拜開封尹方及近郊雪大作)¶
一封細札下明光幕府匆匆夜促装天子賜書追賈馬¶
師臣草制拜龔黄東都已散隨車雪西雒初留聽訟棠¶
三日造朝真未速方須杞梓構明堂(京尹制詞太/師所自草)¶
<pb:KR4d0129_WYG_005-6b>¶
　　　客舍喜雪呈邵稽仲¶
和氣先來慰旅人中宵温暖便知春但疑造化回天地¶
豈料風雲動鬼神洗濯萌芽歸草木掃除瘴癘入埃塵¶
隔墻似聽閭閻説邵父朝來喜色新¶
　　　再和二首¶
天上紛紛地上匀攙先來作塞垣春不憂病客衣無褐¶
要助詩翁筆有神且可留連遮瓦礫莫教容易雜泥塵¶
悔將布鼓雷門過謝罪從今欲自新¶
<pb:KR4d0129_WYG_005-7a>¶
冬來玉燭更調匀傍歲先教雪報春色借樓臺呈氣象¶
力欺狐兎失精神故應桃李知隂德聊許氷霜作後塵¶
不用漁蓑苦圖畫使君詩句自清新¶
　　　次韻邵稽仲喜雪詩¶
真是銀河落半空天公捨施作年豐巧心未到芳菲處¶
飽意先歸稼穡中積素乍憑風凛凛流膏應待日融融¶
更須今夜邀明月要看清光幾許同¶
　　　去冬張若水伯奮以雪詩示余懶不暇和張屢¶
<pb:KR4d0129_WYG_005-7b>¶
　　　趣之因謾謂張候有雪當奉和二月五日平旦¶
　　　雪數寸遽作此詩¶
春分猶著御冬衣寒色憑陵暖自遲入眼未教花惱客¶
斷腸先被雪催詩酒中有聖曽何敢醉裏尋鄉自不辭¶
柳絮因風佳句在報君已負一年期¶
　　　憫旱¶
陌上行人欲飲氷常年四月未炎蒸熱因常侍雖無據¶
塵類元規自可憎南畝望雲心激烈老巫當午氣憑陵¶
<pb:KR4d0129_WYG_005-8a>¶
故應此旱由風伯訟汝于天豈不能¶
　　　耿伯順用趨字韻作苦雨詩次韻答之¶
天公作雨萬龍趨倒捲黄河不用符鶴集東山興婦嘆¶
水添北海助鵬圖轉縁泥淖嗟疲懦賡和篇章愧淺膚¶
夜報燈花雙蘂好忽驚簷溜曉來無¶
　　　送韓存思誠出守永嘉并寄同年周恭叔¶
雁蕩山前萬壑趨故人新剖左魚符眼中風物皆詩句¶
到處溪山是畫圖柑子剰量金尺寸荔支逺致玉肌膚¶
<pb:KR4d0129_WYG_005-8b>¶
謝公巖畔因行樂借問周郎好在無¶
　　　耿伯順見和趨字韻詩次韻謝之¶
白頭冉冉省中趨欲乞君王竹使符漸覺求田真上䇿¶
絶知躍馬太狂圖不妨書籍時遮眼已免蚊䖟夜噆膚¶
老矣尚思交勝友平生此意未全無¶
　　　何得之見和次韻謝之¶
天府春來接歩趨立談意氣偶相符詩名高似三都賦¶
句法嚴於八陣圖數仭未容窺閫奥一斑猶喜見皮膚¶
<pb:KR4d0129_WYG_005-9a>¶
不嫌俗客塵埃甚時許篇章到我無¶
　　　韓循之治守安陽以病求代詔以其子衛尉少¶
　　　卿肖胄似夫爲安陽守以詩送之¶
入戯萊衣問起居出班條教吏民趨韋平繼世調金鼎¶
父子同時合虎符一姓連書三守貴(魏王亦嘗/爲安陽守)兩轓今¶
見四輪朱須將盛事煩耆舊晝錦堂中作畫圖¶
　　　送趙勝非出守濰州(士/是)¶
五十専城鬢尚青左符分得意縱横吏民猶記孔北海¶
<pb:KR4d0129_WYG_005-9b>¶
宗室誰如劉更生秋到郡樓和月上花開後院帶春行¶
何時我亦驅千騎得傍三齊作附城¶
　　　送何亨老以直秘閣出守毘陵¶
爲郎歲乆坐無氊夢想扁舟眼欲穿得郡更兼天禄閣¶
逄人先説惠山泉欲知炙味余雖勇争下鞭梢子獨先¶
别後若爲相憶處大江南畔月嬋娟¶
　　　送李元量知池州¶
傳聞喜色動周邦日日江邊望節幢天下文章曽第一¶
<pb:KR4d0129_WYG_005-10a>¶
闗西材氣本無雙好栽紅藥歸持槖却駕朱幡逺渡江¶
千里不須勞筆力從來九鼎尚能扛¶
　　　送柳叔逹侍知福州¶
山到甌閩特地竒滿城樓觀碧參差勝游入眼如甘蔗¶
喜色逄人説荔枝痛飲莫辜千日酒劇談聊付一枰棋¶
侍郎豈弟如慈父想見邦人不忍欺¶
　　　送同舎朱君彦明奉使東南措置銅事(鄱/人)¶
天邊使節動星辰銜命歸家得意新負弩不須煩縣令¶
<pb:KR4d0129_WYG_005-10b>¶
揮金聊復燕鄉人錦衣行處江天曉華表歸時社樹春¶
暫試銅山陶鑄手速應西上莫逡巡¶
　　　送王取道二首¶
仁如堯舜聖天子孝似騫參賢使君拜章北闕墨尚濕¶
刻印東州符已分從今懽笑對黄髪不復咨嗟看白雲¶
知公閉閣坐自了比屋孝弟皆欣欣¶
凛然孝子與忠臣恩義雙全在一身來作㑹稽千里雨¶
去爲東武萬家春定將清浄安齊俗空有謳歌戴越民¶
<pb:KR4d0129_WYG_005-11a>¶
想過故鄉須少駐曉行方見錦衣新¶
　　　送蘓師德主簿領赴官和州¶
眼看汗血已成駒忽泛扁舟興不踈官小自應親簿領¶
政成當遣樂樵漁舉行詩禮爲家法收拾江山作俸餘¶
蘋滿汀洲相憶處秋風寄取一行書¶
　　　美之得免西行喜甚以韻見報因賀之美之嘗¶
　　　許候得報即置酒故見於卒章¶
喜報征車已罷休解鞍聊足放眉頭異時安石難髙卧¶
<pb:KR4d0129_WYG_005-11b>¶
此日相如固倦游花恨春遲方半吐雲欺風弱未全收¶
正湏麴糵相料理萬斛舟中試拍浮¶
　　　次韻仲兄美之喜歸二首¶
好在青山隠翠眉遥知不負芰荷衣越吟凄斷終懐本¶
宋鷁徘徊故倦飛世路百憂無似客人情萬事莫如歸¶
况逢鄴下多才子剰判流霞醉落暉¶
纎纎楊葉舞脩眉珍重煙光惹客衣碧杏梢頭鸎百囀¶
黄茅簷外鷰雙飛自諳漁父醒猶醉莫怨劉郎去又歸¶
<pb:KR4d0129_WYG_005-12a>¶
今日正南驅馬首未饒隂藿向陽暉¶
　　　張子儀以省員罷官若不釋然者以詩勉之¶
折腰斗米笑徒勞薄宦何能損一毛他日未應忘令尹¶
今年還是省東曹溟鵾得水鱗終變韝鶚逢秋勢必髙¶
隋岸春深好楊柳莫將歸思滯江臯¶
　　　次韻前南陽太守王傅翁¶
當年五馬富才華百斛珠璣在咄嗟陌上行春迎曉日¶
樓頭待月送餘霞屢聞田父歌遺愛時有游人指漸嘉¶
<pb:KR4d0129_WYG_005-12b>¶
笑殺即今癡太守二毛憔悴眼昏花¶
　　　寄武景才¶
清漳北去水滔滔一舍相望倍欝陶腐肉豈宜攖利劔¶
小鷄聊用試牛刀馮驩乆客彈長鋏揚子多愁賦廣騷¶
無限秋風助佳興故人不見我心勞¶
　　　鄉人胡舜舉見和再次韻¶
咳唾珠璣出緒餘舊傳詞賦壓三都先生年軰如今少¶
鄉里人情似舊無睡思不禁詩作惱衰顔正頼酒塗(讀/)¶
<pb:KR4d0129_WYG_005-13a>¶
(荼/)糊他年雞黍陪鄉社愧我空空一鄙夫¶
　　　次韻翟二淳老見寄¶
十年不到魯東門歸夢長隨酒半醺後進頗能欺俗吏¶
故交獨肯寄髙文老貪北闕千鍾米興在西山一叚雲¶
欲乞此身南畝去移書先報葦溪聞(葦溪吾/隠也)¶
　　　次韻翟淳老¶
白髪爲郎亦偶然戴盆何敢望青天簿書不足妨談麈¶
稍入聊能續㸑煙竹隠逢秋應怨鶴葦溪過雨欲生蓮¶
<pb:KR4d0129_WYG_005-13b>¶
一籌太息輸吾子老圃堂成在我先(余既罷天府窘甚/得一官乃少蘓竹)¶
(隠葦溪皆故廬所有也嘗欲作老/圃堂未果而爲淳老所先故及之)¶
　　　次韻夏倪均父見和轅字韻詩六首¶
浩然骨冷但孤墳踈雨梧桐句法存忽見新詩來故里¶
錯疑夫子是諸孫江頭春暖堪乗興洲上花開不掩門¶
日日城南望消息僕夫爲我取征轅¶
南都詞賦舊傳聞但有風流梗槩存花徑逄春張綿繡¶
竹林過雨長兒孫跨城樓觀雲連夜隔岸人家水映門¶
<pb:KR4d0129_WYG_005-14a>¶
正要子詩彈壓在不應無事滯輪轅¶
織女機頭五色紋裁成錦叚逺相存篇篇境界如甘蔗¶
一一詞章是外孫載酒有人曽問字談詩無客敢登門¶
可憐衰病南陽守强駕疲牛逐後轅¶
眼看花枝作霧昏年來無復壯心存酒盃屢諌愁聽婦¶
丁口新添喜到孫(余以病目止酒/而子舍已得孫)攬鏡自憐霜鬢叟閉¶
闗誰顧雀羅門乗車强欲班春去野老擕壺許傍轅¶
西郊不雨屢占雲撫字區區志頗存未暇溉田如召父¶
<pb:KR4d0129_WYG_005-14b>¶
翻愁告糴遣臧孫願聞滂沛流鴛瓦相見歡呼動蓽門¶
乞與髙文訟風伯卧龍何事敢停轅¶
何郎宿草已生墳常老題詩翰墨存陶令一生惟愛酒¶
孟郊千古遂無孫(來詩念及何得之常子然二/亡友得之嗜酒而子然無子)探花梁¶
苑春騎馬踏雪繁臺夜叩門欲覔舊游何處在故人不¶
見漫回轅¶
　　　贈王正叔(持/)¶
百年圖史富縱横痛飲狂歌過一生稷下先生初應詔¶
<pb:KR4d0129_WYG_005-15a>¶
闗西夫子舊知名乗槎不覺侵霄漢枕石終思返釣耕¶
好遣家童報消息曉猿無事莫相驚¶
　　　少夷見和戯以其韻贈之¶
南郭先生心似灰一官偶向此間來詩才舉世當歸遜¶
德行何人敢望回三徑就荒知有命十年不調惜無媒¶
更添貧病相料理頗遣黄花近酒盃¶
　　　次韻趙伯山見贈¶
十年眉宇記清揚班列爭看玉照行奏雅不應叅鄭衛¶
<pb:KR4d0129_WYG_005-15b>¶
(伯山與數客唱/和而索余詩)論交何必减潘陽老妻釀酒新知法稚¶
子扶犂漸肯堂心計此身歸已足不須辛苦問耕桑¶
　　　寄楊時可許少尹時有從兄之喪¶
憂患相隨不少寛出門贏得淚汍瀾豈知桃李争春色¶
但覺塵埃逐馬鞍客裏自應書問少老來尤念别離難¶
故人曽解相思否乞取相思過眼看¶
　　　余去冬赴南陽過尉氏以不獲見孫少魏爲恨¶
　　　近於同僚處見孫詩次韻寄之¶
<pb:KR4d0129_WYG_005-16a>¶
髪如黒漆未成翁野鶴孤髙不受籠踠足自疑天宇隘¶
舉鞭可但冀羣空閑吟秀句邀詩客自協新聲按舞童¶
已卜異時干典謁莫嫌俗士不教通¶
　　　寄外兄張㑹之¶
與兄憔悴各他鄉細數平生可斷腸少日父兄俱過隙¶
老來兒女忽成行夢游湖北心常折身在周南鬢已蒼¶
莫向秋風原上望脊令飛墮轉悲凉¶
　　　贈如璧長老二首(并序/)¶
<pb:KR4d0129_WYG_005-16b>¶
　某昔官太學聞諸生饒節德操行義甚髙嘗見其詩¶
　文竒之後二十年出守南陽一日香嚴長老璧公過¶
　余氣貌清古有出塵之姿笑謂余曰頗憶太學時否¶
　我饒節也余喟然太息自恨其不可及乃作二詩寄¶
　之香嚴山中石上出菖蒲葉細如絲髪根節宛轉如¶
　龍蛇璧所居庵號倚松嘗約以今秋再訪我於花洲¶
　之上故詩招之且以菖蒲爲請¶
少游太學饒夫子老倚清松璧上人好與惠休爲後嗣¶
<pb:KR4d0129_WYG_005-17a>¶
直疑賈島是前身浮萍暫聚曽交臂獨鶴孤飛遂絶塵¶
肯念故人今白髪與雲出岫莫辭頻¶
自爲雲山作主人更邀麋鹿作比隣一齋一粥今禪伯¶
無姓無名古逸民盡了委縁心似水未捐習氣筆如神¶
匄師石上菖蒲節要度人間八十春¶
　　　元祐中先人將漕淮南與長樂林旦次中爲僚¶
　　　其子碩儒膚與余游相好也後三十五年復相¶
　　　見於京師道舊涕淚已而復遣其愛子薿見過¶
<pb:KR4d0129_WYG_005-17b>¶
　　　仍辱贈詩叙疇昔之好次其韻答之¶
往歲丁年戯綵同别来幾度茁葭蓬貧無負郭嗟吾拙¶
老有名駒慰子窮雲斷太行雙拱木鶴歸華表兩悲翁¶
更憐頭裏千莖雪縱得春風不解融¶
　　　韓次律在許下與葉少藴唱和他日以寄余因¶
　　　次韻和之并以寄葉(韓琯葉/夢得)¶
尺書不獻罪何逃每讀新詩勝讀騷千里寄懐惟短夢¶
十年飲德似醇醪次公治郡聲方籍陶令抛官趣獨髙¶
<pb:KR4d0129_WYG_005-18a>¶
(謂次/律)俗吏無縁叅歩武白頭終日漫塵勞¶
　　　暇日過西曹謁何安中得之李倞冲季咸許出¶
　　　近詩而未也戯以詩索¶
眼看簿領眩生花共指墻隂待日斜水部詩名今獨歩¶
河梁句法舊傳家未容碧海歸深濶應許陽春辦咄嗟¶
莫爲瓊瑤生校計古人初不廢投𤓰¶
　　　司令謝兢元賜以詩見索近文且叙世舊次韻¶
　　　謝之¶
<pb:KR4d0129_WYG_005-18b>¶
少年識字是天刑妄意扶揺起北溟我似羸羊安可駕¶
子如快劔不須硎汗傳驥種方新赤氊付衡門只舊青¶
滿紙惡詩將底用爲糊新様小圍屏¶
　　　次韻朱琳天球¶
河鼓仙人喜欲狂雲軿稍渡漢中央應嗟此夜成弦筈¶
又待明年換雪霜乞巧本非吾軰事追歡已屬少年場¶
可憐愁殺朱夫子竟夕哦詩仰屋梁¶
　　　春日燕百花堂有懐前太守許子大以詩戯之¶
<pb:KR4d0129_WYG_005-19a>¶
　　　(百花堂子大所建今守/蔡州蔡州城號懸瓠)¶
風流誰似許南陽人到于今尚不忘筆下涌成三峽水¶
胷中葢就百花堂召公棠䕃家家滿潘令桃蹊處處芳¶
借問蔡州何所似瓠壺形勢若爲長¶
